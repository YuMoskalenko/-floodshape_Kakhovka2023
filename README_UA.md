# Шейп-файли максимального розливу води внаслідок катастрофічного спуску Каховського водосховища після підриву Каховської ГЕС російськими окупаційними військами


# Автори:

### Москаленко Ю. О.<sup>1</sup> strix@strix.ks.ua

### Плющ С. О.<sup>1</sup>
<br>

*<sup>1</sup> Чорноморський біосферний заповідник Національної академії наук України*

*вул. Лермонтова, 1, Гола Пристань, 75600 Україна, https://bsbr.in.ua*

<br>


Карта укладена на основі даних дистанційного зондування Sentinel-2A (рівня обробки L2A) за 8, 13 та 18 червня 2023 р. та Landsat-9 (Collection 2 Level-1) за 9 червня 2023 р.

Із даних дистанційного зондування Sentinel-2 були використані наступні гранули:<br>S2A_MSIL2A_20230608T084601_N0509_R107_T36TUS_20230608T132103.SAFE
S2A_MSIL2A_20230608T084601_N0509_R107_T36TVS_20230608T132103.SAFE<br>
S2A_MSIL2A_20230608T084601_N0509_R107_T36TWS_20230608T132103.SAFE<br>
S2A_MSIL2A_20230608T084601_N0509_R107_T36TVT_20230608T132103.SAFE<br>
S2B_MSIL2A_20230613T084609_N0509_R107_T36TUS_20230613T102806.SAFE<br>
S2B_MSIL2A_20230613T084609_N0509_R107_T36TVS_20230613T102806.SAFE<br>
S2B_MSIL2A_20230613T084609_N0509_R107_T36TWS_20230613T102806.SAFE<br>
S2A_MSIL2A_20230618T084601_N0509_R107_T36TUS_20230618T151602.SAFE<br>
S2A_MSIL2A_20230618T084601_N0509_R107_T36TVS_20230618T151602.SAFE<br>
S2A_MSIL2A_20230618T084601_N0509_R107_T36TWS_20230618T151602.SAFE<br>


Із даних дистанційного зондування Landsat-9 були використані наступні сцени:<br>
LC09_L1TP_179028_20230609_20230610_02_T1<br>
LC09_L1TP_179027_20230609_20230610_02_T1


Контур максимального розливу побудований методом ручного візуального дешифрування даних дистанційного зондування, під час якого дешифрування здійснювали у т.ч. опираючись на власне знання рельєфу місцевості. Ми свідомо відмовилися від автоматичних методів з використанням водних індексів на зразок нормалізованого диференційного водного індексу (NDWI) чи модифікованого нормалізованого диференційного водного індексу (MNDWI), оскільки вони не дають можливості розпізнавати водну поверхню на територіях вкритих лісом чи щільними очеретяними зарослями. Аналогічно, ми відмовилися від використання цифрової моделі рельєфу SRTM через наявність у ній великих площ артефактів для досліджуваного регіону, які полягають у тому, що модель на лісовкритих територіях показує не висоту поверхні землі, а висоту поверхні лісового пологу.

Для візуального дешифрування даних дистанційного зондування Sentinel-2A використали комбінацію спектральних каналів NIR-Red-Green (8-4-3) та SWIR2-NIR-Green (12-8-3). Для візуального дешифрування даних дистанційного зондування Landsat-9 послуговувалися комбінацією каналів SWIR1-NIR-Red (6-5-4) та NIR-Red-Green (5-4-3). Для кращого узгодження роздільності даних дистанційного зондування Sentinel-2A (10 м/піксель) та даних дистанційного зондування Landsat-9 (30 м/піксель) роздільність останніх була покращена за допомогою  панхроматичного каналу (Band 8) шляхом паншарпінгу за методом IHS до 15 м/піксель. Для паншарпінгу був використаний оригінальний скрипт на bash з використанням консольних програм та утиліт ImageMagick (https://imagemagick.org), listgeo та geotifcp (https://github.com/OSGeo/libgeotiff). Для пришвидшення процесу паншарпінгу обидві сцени Landsat були обрізані по регіону дослідження і поканально обʼєднані за допомогою утиліт gdal_translate та gdal_merge.py із бібліотеки GDAL (https://gdal.org/). Для зручності роботи тайли T36TUS, T36TVS та T36TWS із даних дистанційного зондування Sentinel-2A також були обрізані і поканально об'єднані за допомогою оригінальних скриптів доступних за адресою https://doi.org/10.5281/zenodo.13205058.

Під час візуального дешифрування зазначені вище дані дистанційного зондування порівнювалися із супутниковими знімками отриманими до підриву Каховської ГЕС. Зокрема дані дистанційного зондування Landsat-9 порівнювалися із даними дистанційного зондування Landsat-8 за 1 червня 2023 р., а дані дистанційного зондування Sentinel-2A порівнювалися із даними дистанційного зондування Sentinel-2B за 3 червня 2023 р.

Файли репозиторію:<br>
floodMax_UTM36N.zip — містить шейп-файл у проекції UTM36N (EPSG:32636);<br>
floodMax_WGS84.zip — містить шейп-файл у географічних координатах у системі координат WGS84 (EPSG:4326);<br>
floodMax_WGS84.geojson.zip — містить файл у форматі GeoJSON у системі координат WGS84 (EPSG:4326).

# Веб-версія карти

Веб-версія карти максимального розливу води доступна за адресою:<br>https://yumoskalenko.github.io/floodmap_Kakhovka2023/

Код для вбудовування карти у веб-сторінку:

```
<iframe style="border: 1px solid black" src="https://yumoskalenko.github.io/floodmap_Kakhovka2023/index.html" marginwidth="0" marginheight="0" scrolling="no" width="100%" height="350" frameborder="0"></iframe>
```
---

***Дана науково-технічна продукція створена фахівцями Чорноморського біосферного заповідника НАН України в ході виконання досліджень за темою  НДР „Моніторинг стану природних комплексів Чорноморського біосферного заповідника („Літопис природи“)“ (держ. реєстраційний № 0121U109174).***

---

## Ліцензія

<a rel="license" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/88x31.png" /></a><br />This work is licensed under a <a rel="license" href="http://creativecommons.org/licenses/by/4.0/">Creative Commons Attribution 4.0 International License</a>.
